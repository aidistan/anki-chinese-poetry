---
题目: 青玉案 · 元夕
朝代: 宋
作者: 辛弃疾
诗词:
  - 东风夜放花千树。
  - 更吹落、星如雨。
  - 宝马雕车香满路。
  - 凤箫声动，玉壶光转，一夜鱼龙舞。
  -
  - 蛾儿雪柳黄金缕。
  - 笑语盈盈暗香去。
  - 众里寻他千百度。
  - 蓦然回首，那人却在，灯火阑珊处。
小传: 辛弃疾，南宋词人。原字坦夫，改字幼安，别号稼轩，汉族，历城人。出生时，中原已为金兵所占。历任湖北、江西、湖南、福建、浙东安抚使等职。一生力主抗金。
标签:
  - 诗词::代表作
  - 诗词::宋词三百首
